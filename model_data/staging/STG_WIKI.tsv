id	manual_topic	link	text_nan_poj
1	Physics	https://zh-min-nan.wikipedia.org/wiki/Bu%CC%8Dt-l%C3%AD-ha%CC%8Dk	Bu̍t-lí-ha̍k (物理學)sī gián-kiù ùi quark kaù kah ú-tiū chéng-kô chū-jiân ê kho-ha̍k. Pau-hâm ú-tiū ê ki-pún sêng-hun sī siáⁿ? In ū siáⁿ-mih ki-pún saⁿ-chok-iōng (fundamental interaction)? Chok-iōng ê kiat-kó siáⁿ khoán? Hiān-tāi bu̍t-lí-ha̍k ū-tang-sî-á khah chùn-būn lêng-liōng (energy), ūn-tōng-liōng (momentum), tiān-hō (electric charge), tông-ūi (parity), ... chiah-ê sèng-chit ê tùi-thīn tēng-lu̍t (laws of symmetry) kap pó-chûn tēng-lu̍t (conservation law).
2	Physics	https://zh-min-nan.wikipedia.org/wiki/Bu%CC%8Dt-l%C3%AD-ha%CC%8Dk	"Lí-lūn bu̍t-lí kap si̍t-giām bu̍t-lí

Bu̍t-lí-ha̍k lāi, ū chi̍t-chióng khu-hun, sī pa̍t-chióng kho-ha̍k khah bô--ê. Chū 20 sè-kí khai-sí, bu̍t-lí-ha̍k ē-sái kóng chiām-chiām khu-hun chò lí-lūn bu̍t-lí kap si̍t-giām bu̍t-lí chit nn̄g-pêng."
3	Neurallink	https://zh-min-nan.wikipedia.org/wiki/Neuralink	Neuralink kong-si [en] (ing-gú: Neuralink Corporation) sī tsi̍t-king khai-huat si̍t-ji̍p-sik [en] náu-ki kài-bīn [en] (BCI) ê sîn-king ki-su̍t [en] kong-si. Tsit-king kong-si ê tsóng-pōo khiā-tī California tsiu, iû Elon Musk kah iû 7-miâ kho-ha̍k-ka hām kang-tîng-su tsoo-sîng ê tshòng-sí thuân-tuī sóo tshòng-li̍p.[5][1][6][7] Neuralink tī 2016-nî thui-tshut, pīng-tshiánn tī 2017-nî 3-gue̍h thâu-tsi̍t-pái kong-khai pò-tō.[1][8]
4	Neurallink	https://zh-min-nan.wikipedia.org/wiki/Neuralink	Tsū kong-si sîng-li̍p í-lâi, tsit-king kong-si phing-tshiánn tsiânn-tsē ê uì kok tāi-ha̍k lâi ê ti-miâ sîn-king kho-ha̍k-ka.[9] Kàu 2019-nî 7-gue̍h, kong-si hi̍k-tik 1.58 ik bi-guân ê tsu-kim (kî-tiong 1 ik bí-guân uì Musk lâi ê),pīng-tshiánn kòo-iōng 90-miâ ê guân-kang.[10] Hit-tong-sî, Neuralink suan-pòo in tng-teh gián-kiù tsi̍t-tsióng "luī-sū ê tshâi-hông-tshia á" ê siat-pī, ē-tàng kā hui-siông iù (khuah-tōo uî 4 tsì 6 μm [11]) ê suànn si̍t-ji̍p tuā-náu, pīng-tshiánn tián-sī tsi̍t-ê uì si̍t-giām-sik to̍k-tshú sìn-sit ê hē-thóng tuā-tsiah tshí-á thong-kuè 1,500 ê tiān-ki̍k. Neurallink pat ū-kè tī 2020-nî khai-sí tuì jîn-luī tsìn-hîng si̍t-giām;[10] M̄-kuh āu--lâi kā tsit-ê ū-tshik sua-kàu 2023-nî.[12]
5	Neurallink	https://zh-min-nan.wikipedia.org/wiki/Neuralink	Ū tsi̍t-kuá-á sîn-king kho-ha̍k-ka kah tshut-pán-bu̍t, pau-kuat MIT ki-su̍t phîng-lūn, it-ti̍t teh phue-phîng Muskvkuan-î Neuralink ê kóng-huat, kóng ū tsi̍t-kuá-á ê ki-su̍t sîng-lo̍k sī "ko-tōo thui-tshik"[13][14]
6	Neurallink	https://zh-min-nan.wikipedia.org/wiki/Neuralink	"Kong-si
Li̍k-sú
Neuralink tī 2016-nî iû Elon Musk kah tsi̍t-ê 7-miâ kho-ha̍k-ka hām kang-tîng-su tsoo-sîng ê tshòng-sí thuân-tuī tshòng-li̍p.[5][15][16] Siōng-thâu-á phing-iōng ê thuân-tuī iû sîn-king kho-ha̍k, sing-bu̍t huà-ha̍k kah ke-khì-lâng ha̍k tíng-tíng líng-i̍k ê tsuan-ka sóo tsoo-sîng ê.[6] "Neuralink" siong-piau tī 2017-nî 1-gue̍h uì Musk tsi-tsîng ê sóo-iú-tsiá tshiú-thâu lâi bē-tio̍h.[5][17]"
7	Neurallink	https://zh-min-nan.wikipedia.org/wiki/Neuralink	Tī 2017-nî 4-gue̍h,Neuralink suan-pòo Nurallink ê bo̍k-piau sī teh té-kî lāi tsè-tsō tī-liâu giâm-tiōng náu-pōo tsi̍k-pēnn ê siat-pī tsuè-tsiong ê bo̍k-piau sī jîn-luī tsing-kiông, ū-tang-sî-á kiò-tsò tshiau-jîn tsú-gī.[18][6][19] Musk pat piáu-sī, i tuì tsit-ê siūnn-huat ê hìng-tshù pōo-hūn guân-tsū Iain M. Banks ê 10 pōo sió-suat hē-lia̍t "Bûn-huà (The Culture)" lāi-té sóo hi-kòo tang-tiong "sîn-king hue-pinn" ê kho-huàn kài-liām.[19][20]
8	Neurallink	https://zh-min-nan.wikipedia.org/wiki/Neuralink	Musk kā sîn-king hē-tuà tīng-gī tsò "phuê-tsit tíng-kuân ê sòo-uī tsân", tse bô-it-tīng ì-bī tio̍h kóng-huàn ê tshiú-su̍t tshah-ji̍p, m̄-kuh lí-sióng tsîng-hóng tsi-hā sī thong-kuè tsīng-me̍h hi̍k-tsiá tōng-me̍h si̍t-ji̍p.[21] Musk kóng, tn̂g-kî bo̍k-piau sī si̍t-hiān "kah jîn-kang tì-lîng ê kiōng-sing".[22] Musk jīn-uî, ná bô lâi-kā khòng-tsè, jîn-kang tì-lîng tio̍h-beh tuì jîn-luī kòo-sîng sing-tsûn ui-hia̍p.[22][23] Musk jīn-uî tsit-ê siat-pī kā "luī-sū sī-pîn sńg-ī, tō tshin-tshiūnn pó-tsûn ê sńg-ī tsîng-hóng, tsū-án-ne lín tō ē-tàngteh kî-tiong hue-ho̍k hām siōng-thuân lín ê tsuè-āu tsōng-thài" kah "kái-kuat náu sún-siong hi̍k-tsiá liông-kut sún-siong pīng-tshiánn mí-póo bóo-mí-lâng sit-khì jīm-hô lîng-li̍k ê tsi̍t-ê sîn-king liân-kiat tsing-phìnn".[24]
9	World War II	https://zh-min-nan.wikipedia.org/wiki/T%C4%93-j%C4%AB-chh%C3%B9_S%C3%A8-k%C3%A0i_T%C4%81i-chi%C3%A0n	Tē-jī-chhù Sè-kài Tāi-chiàn (Hàn-jī: 第二次世界大戰, kán-lio̍k: Jī-chhù Tāi-chiàn, Jī-chiàn) sī 1939 nî kàu 1945 nî, Tông-bêng-kok kap Chhia-sim-kok chi-kan ê choân-kiû chiàn-cheng, sī jîn-lūi le̍k-sú chêng kah taⁿ kui-bô͘ siōng kài tōa, phò-hāi siōng chīn-pōng, sí-siong siōng kài chhi-chhám ê sî-kî. Tng jia̍t ê sî, bat khan-siap tio̍h 70 thóng ê kok-ka. Lio̍k-hái-khong to ū teh kau-chiàn, bóe-chhiú ê sí-bông jîn-sò͘ khah-chē 6-chheng-bān lâng. Tông-bêng-kun chiàn iâⁿ.
10	World War II	https://zh-min-nan.wikipedia.org/wiki/T%C4%93-j%C4%AB-chh%C3%B9_S%C3%A8-k%C3%A0i_T%C4%81i-chi%C3%A0n	Jī-chhù Tāi-chiàn kî-tiong, Ji̍t-pún hoat-khí ê chhim-lio̍k mā kiò Tāi Tang-a Chiàn-cheng; Ji̍t-pún tī ê Thài-pêng-iûⁿ ê chiàn-tiûⁿ mā kiò Thài-pêng-iûⁿ Chiàn-cheng.
11	Law	https://zh-min-nan.wikipedia.org/wiki/Hoat-lu%CC%8Dt	Hoat-lu̍t sī lâng tī siā-hoē iah kok-ka lāi-té hō͘ lâng siūⁿ-chò tio̍h sūn-thàn ê ū hē-thóng ê kui-chek. Su-hoat kap kéng-chhat chip-hêng chiah-ê kui-chek, mā chhú-hoa̍t ûi-hoán hoat-lu̍t ê lâng, chhú-hoa̍t ê chhiú-lō͘ pí-lūn hoa̍t-kim iah koaiⁿ-kaⁿ téng-téng. Tī kó͘-chá sî-tāi, hoat-lu̍t sù-siông sī thâu-lâng só͘ chè-tēng--ê, lâi chè-hâng lâng tio̍h án-choáⁿ seng-hoa̍t, choh-sit kap chò seng-lí. Hiān-chhú-sî toā-to-sò͘ ê kok-ka--ni̍h, hoat-lu̍t sī li̍p-hoat ki-kò͘ lāi-bīn siū soán-kí--chhut-lâi ê chèng-tī jîn-bu̍t chè-tēng kap tâu-phiò thong-koè--ê khah chē.
12	Law	https://zh-min-nan.wikipedia.org/wiki/Hoat-lu%CC%8Dt	Hoat-lu̍t ê kū-thé khoán-sek tō sī hoat-lu̍t tiâu-bûn (hoat-àn), i ê loē-iông pau-koat kéng-chhat, hoat-īⁿ kap chhú-hoa̍t ê hong-sek. Lu̍t-su sī gián-kiù kap ūi pī-kò piān-hō͘ ê choan-gia̍p jîn-oân.
13	Law	https://zh-min-nan.wikipedia.org/wiki/Hoat-lu%CC%8Dt	Thàu-koè su-hoat ki-kò͘ kā hoat-lu̍t chip-hêng, thang chè-hān chèng-hú kan-taⁿ ē-tàng tī i kap jîn-bîn só͘ iok-sok ê hoān-ûi lāi sú-iōng koân-le̍k, che tō hō-chò "hoat-tī". Chèng-hú ê koân-le̍k chú-iàu siū hiàn-hoat ê sok-pok. Hoat-tī thang phiah-bián to̍k-chhâi, mā pó-hō͘ jîn-bîn ê koân-lī. Se-goân-chêng 350 nî Hi-lia̍p tiat-ha̍k-ka Aristotle bat siá-kóng: "Hoat-tī khah hó-koè jīn-hô kò-jîn ê thóng-tī."
14	Law	https://zh-min-nan.wikipedia.org/wiki/Hoat-lu%CC%8Dt	Bûn-hoà tiāⁿ-tiāⁿ sī chē-chē hoat-lu̍t goân-chek ê chú-iàu lâi-goân, chhin-chhiūⁿ ka-têng koan-liām, kap siā-hoē koàn-sì, lóng ē éng-hióng hoat-lu̍t ê kui-tēng. Lēng-goā tī chin chē kok-ka, chong-kàu kap chong-kàu chheh pí-lūn Vedas, Sèng-keng iah Koran mā bat sī hoat-lu̍t loē-iông iàu-kín ê lâi-goân.
15	Law	https://zh-min-nan.wikipedia.org/wiki/Hoat-lu%CC%8Dt	"Hoat-lu̍t ê lūi-hêng
Sêng-bûn-hoat kap bô-sêng-bûn-hoat
Sêng-bûn-hoat sī tī taⁿ toā-to-sò͘ kok-ka só͘ sú-iōng ê su-hoat hē-thóng, i sī ēng kin-kì hiàn-hoat só͘ chè-tēng ê hoat-lu̍t tiâu-bûn, iah-sī chèng-hú kong-pó͘ ê kui-tēng, lâi chò ki-chhó͘. Sêng-bûn-hoat koh ū 1 ê pō͘-hūn, sī kin-kì koàn-sì ê hoat-lu̍t thêng-sū. Tī chhái-chhú sêng-bûn-hoat ê kok-ka lāi-té, hoat-koaⁿ it-poaⁿ-tek bô hiah toā ê koân, toā-pō͘-hūn ê hoat-lu̍t kap phoàⁿ-lē lóng sī kok-hoē gī-oân só͘ chò--ê."
16	Law	https://zh-min-nan.wikipedia.org/wiki/Hoat-lu%CC%8Dt	Bô-sêng-bûn-hoat sī ēng éng-koè hoat-koaⁿ só͘ phoàⁿ-koat ê kiat-kó chò ki-chhó͘ ê hēng-thóng. I ê goân-thâu tī England, koh taⁿ tī chē-chē Tāi-eng Tè-kok í-chá ê léng-thó͘ kap si̍t-bîn-tē mā ū chhái-iōng. (M̄-koh Scotland kap Quebec tō bô.) I kāng-sī mā sī Bí-kok siōng chú-iàu ê hoat-lu̍t hêng-sek, sui-bóng Bí-kok kok-hoē ū thong-koè chē-chē hoat-àn, m̄-koh ū koh khah chē ê hoat-lu̍t kui-tēng sī in-ūi í-chá hoat-têng ê phoàⁿ-koat.
17	Law	https://zh-min-nan.wikipedia.org/wiki/Hoat-lu%CC%8Dt	Bô-sêng-bûn-hoat tī Tiong-sè-kí tō ū--a, goân-khí-thâu sī John Kok-ông hō͘ kùi-cho̍k kiông-pek chhiam-sú ê Tāi-hiàn-chiuⁿ.
18	Law	https://zh-min-nan.wikipedia.org/wiki/Hoat-lu%CC%8Dt	"Chong-kàu hoat-lu̍t
Chong-kàu hoat-lu̍t sī kin-kì chong-kàu sìn-gióng iah chong-kàu chheh ê hoat-lu̍t. Pí-lūn Iû-thài-kàu ê Halakha, Islam ê Sharia, kap Ki-tok-kàu ê Kàu-hoē-hoat. It-ti̍t kah 18 sè-kí, Sharia lóng iáu sī Islam sè-kài ê chú-iàu hoat-lu̍t hē-thóng. Tī chhin-chhiūⁿ Saud ê A-la-pek kap Iran, in kok kui-ê hoat-lu̍t hē-thóng ki-pún-tek tō sī chhú Sharia chò kin-té--ê."
19	Law	https://zh-min-nan.wikipedia.org/wiki/Hoat-lu%CC%8Dt	Chong-kàu hoat-lu̍t tùi chi̍t-koá hui-chong-kàu hoat--ni̍h ê khin-choē tiāⁿ-tiāⁿ ū chin khò͘-hêng ê chhú-hoa̍t, tùi hū-lú kap chió-sò͘ cho̍k-kûn ū khah put-lī.
20	Human Rights	https://zh-min-nan.wikipedia.org/wiki/J%C3%AEn-ko%C3%A2n	Jîn-kôan, kán-tan kóng, sī lán lâng chêng chhut-sì to̍h ū, sī chū-jiân kôan-lī. Àn-chiàu Chū-jiân-hoat ê kái-soeh, jîn-kôan sī só·-ū ê lâng lóng ū, bōe-tàng thâi sak tàn-tiāu ê kôan-lī. Chi-chhî chit-chióng koan-tiám ê lâng, jīn-ûi chū-iû kah ûi-chhî ha̍p-lí ê seng-o̍ah phín-chit, sī chò-lâng ê ki-pún tiâu-kiāⁿ.
21	Human Rights	https://zh-min-nan.wikipedia.org/wiki/J%C3%AEn-ko%C3%A2n	Lán kóng ká-sú ū chi̍t-chióng kôan-lī sī bē-tit chhú-siau he̍k-chiá the̍h-tiāu ê, án-ne che to̍h-sī leh kóng chit-chióng kôan-lī bōe-sái hō· lâng the̍h-lâi si-sià, the̍h-lâi bé-bē, i bô su-iàu siū lâng phoe-chún, mā bô lâng ē-tàng hān-chè. Khó-pí-kóng, chi̍t-ê lâng bē-sái kā ka-kī bē hō· lâng chò lô·, in-ūi bô lâng ū kôan án-ne chò, pau-koah i pun-sin.
22	Human Rights	https://zh-min-nan.wikipedia.org/wiki/J%C3%AEn-ko%C3%A2n	Nā beh kóng kôan-lī pun-sin sī chi̍t-ê hōan-ûi chin khoah ê khài-liām, án-ne, kôan-lī to̍h ū pah-pah-chióng, múi-chi̍t-chióng kôan-lī ê sèng-chit kah lōe-hâm hōan-sè to̍h bô kāng-khóan. Ū-ê lâng jīn-ûi it-chhè kôan-lī lóng sī bōe-tàng jîn-ûi lâi kā i chhú-siau a̍h-sī tàn-tiāu, put-jî-kò mā ū-lâng bô tông-ì chit-chióng koan-tiám, in jīn-ûi pēng m̄-sī só·-ū ê kôan-lī lóng bē-sái khì kā chhú-siau. Chū kó·-chá kàu-kah chit-chūn, bô-kâng koan-tiám ê phái-pia̍t to̍h sī án-ne put-tōan teh sio-chèⁿ ,ti̍t-ti̍t leh lí-lūn.
23	Human Rights	https://zh-min-nan.wikipedia.org/wiki/J%C3%AEn-ko%C3%A2n	Chóng--sī, ū-ê kôan-lī, tī it-poaⁿ chèng-siông ê chêng-hóng chi-hā sī sîn-sèng put-khó chhim-hōan ê. Pí-lūn seng-chûn-kôan, khí-sò·-kôan, m̄ chò lâng lô·-lē ê kôan-lī, m̄ hông phiⁿ ê kôan-lī, m̄ siū lâng lêng-tî (lêng-tī) ê kôan-lī.
24	Human Rights	https://zh-min-nan.wikipedia.org/wiki/J%C3%AEn-ko%C3%A2n	Sè-kài jîn-kôan soan-giân
25	Human Rights	https://zh-min-nan.wikipedia.org/wiki/J%C3%AEn-ko%C3%A2n	Liân-ha̍p-kok tī 1948 nî hoat-piáu "Sè-kài jîn-kôan soan-giân" (http://www.unhchr.ch/udhr/lang/chn.htm). Che sī chi̍t-thò jîn-kôan ê phiau-chún, sī choan-kang leh pí-kàu kok-kok chèng-hú, kok cho·-chit thôan-thé kah múi-chi̍t-ê lâng tùi hiōng-sio chi-kan ê hêng-ûi, án-chóaⁿ lâi siong-chhù kah pau-iông ê. Sè-kài jîn-kôan soan-giân thê-chhut 1-ê khài-liām:
26	Human Rights	https://zh-min-nan.wikipedia.org/wiki/J%C3%AEn-ko%C3%A2n	tī kong-lêng-he̍k lāi ê jîn-kôan sī phó·-piàn chûn-chāi ê, put-khó hun-koah ê, chū chhut-sì to̍h í-keng kū-pī ê.
27	Human Rights	https://zh-min-nan.wikipedia.org/wiki/J%C3%AEn-ko%C3%A2n	Sè-kài jîn-kôan soan-giân bêng-khak hān-chè kok-ka ê hêng-ûi, kok-ka tùi kong-bîn ê gī-bū (siang-chân ê hâm-gī, mā pau-koah kôan-lī chāi-lāi).
28	Human Rights	https://zh-min-nan.wikipedia.org/wiki/J%C3%AEn-ko%C3%A2n	Sè-kài jîn-kôan soan-giân ê chú-iàu lōe-iông lō·-bóe ôan-á cheng-ka 2-pún kū-pī hoat-lu̍t iok-siok-le̍k ê kong-iok:
29	Human Rights	https://zh-min-nan.wikipedia.org/wiki/J%C3%AEn-ko%C3%A2n	Kong-bîn kah Chèng-tī Kôan-lī Kok-chè Kong-iok [1] (http://www.unhchr.ch/html/menu3/b/a_ccpr.htm) (1966 nî khai-hòng chhiam-sú, 1976 nî 3 ge̍h 23 hō seng-hāu)
30	Human Rights	https://zh-min-nan.wikipedia.org/wiki/J%C3%AEn-ko%C3%A2n	Keng-chè, Siā-hoe kah Bûn-hòa Kôan-lī Kok-chè Kong-iok [2] (http://www.unhchr.ch/html/menu3/b/a_cescr.htm) (1966 nî khai-hòng chhiam-sú, 1976 nî 1 ge̍h 3 hō seng-hāu).
31	Human Rights	https://zh-min-nan.wikipedia.org/wiki/J%C3%AEn-ko%C3%A2n	Kî-thaⁿ khah tiōng-iàu ê jîn-kôan kong-iok pau-koah:
32	Human Rights	https://zh-min-nan.wikipedia.org/wiki/J%C3%AEn-ko%C3%A2n	Ū-hông hām Chêng-hoat Chéng-cho̍k Bia̍t-cho̍at Chōe-hêng Kong-iok [3] (http://www.unhchr.ch/html/menu3/b/p_genoci.htm) (1951 nî seng-hāu)
33	Human Rights	https://zh-min-nan.wikipedia.org/wiki/J%C3%AEn-ko%C3%A2n	Kìm-chí Khok-hêng Kong-iok [4] (http://www.unhchr.ch/html/menu3/b/h_cat39.htm) (1984 nî seng-hāu)
34	Human Rights	https://zh-min-nan.wikipedia.org/wiki/J%C3%AEn-ko%C3%A2n	Siau-tû Jīm-hô Hêng-sek Chéng-cho̍k Kî-sī Kok-chè Kong-iok [5] (http://www.unhchr.ch/html/menu3/b/d_icerd.htm) (1969 nî seng-hāu)
35	Human Rights	https://zh-min-nan.wikipedia.org/wiki/J%C3%AEn-ko%C3%A2n	Siau-tû Jīm-hô Hêng-sek Hū-lú Kî-sī Kok-chè Kong-iok [6] (http://www.un.org/womenwatch/daw/cedaw/frame.htm) (1981 nî seng-hāu)
36	Human Rights	https://zh-min-nan.wikipedia.org/wiki/J%C3%AEn-ko%C3%A2n	Liân-ha̍p-kok Jî-tông Kôan-lī Kong-iok [7] (http://www.unicef.org/crc/crc.htm) (1989 nî seng-hāu)
37	Human Rights	https://zh-min-nan.wikipedia.org/wiki/J%C3%AEn-ko%C3%A2n	Kok-chè Hêng-sū Hoat-têng Lô-má hoat-kui (2002 nî seng-hāu)
38	Leonardo da Vinci	https://zh-min-nan.wikipedia.org/wiki/Leonardo_da_Vinci	Leonardo di ser Piero da Vinci (1452 nî 4 goe̍h 15 ji̍t – 1519 nî 5 goe̍h 2 ji̍t) , Í-tāi-lī Bûn-gē Ho̍k-heng sî-tāi ê gâu-lâng. I sī kí-hô-ha̍k-ka, kiàn-tio̍k-su, kang-têng-su, hoat-bêng-ka, kái-phó͘-su, tiau-khek-ka, oē-ka kiam im-ga̍k-ka. Tāi-chiòng bûn-hoà kā i tòng-chò "Ho̍k-heng Gâu-lâng" ê goân-sú tāi-piáu, sī 1 ê bû-só͘-put-lêng, chhòng-chok-la̍t bû-hān ê thian-châi. I ē-sái kóng sī se-hng sè-kài siōng kài chhut-miâ ê 1 ê oē-ka.
39	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Hu̍t-kàu (Pu̍t-kàu, 佛教), sè-kài 3-tōa chong-kàu chi-it, (Lēng-gōa 2-ê sī Ki-to̍k-kàu kah Islam-kàu). Se-gôan-chêng 6 sè-kí ê sî-tāi, Sek-khia-mô·-nî tī Kó·-Ìn-tō· chhòng-kiàn liáu Hu̍t-kàu, kiò-chòe hu̍t-tô. Àn thôan-pō· sòaⁿ-lō·, ē-tàng kā Hu̍t-kàu pun-chòe Lâm-thôan Hu̍t-kàu kah Pak-thôan Hu̍t-kàu, ah nā àn-chiàu kàu-gī ê cheng-chha lâi kóng, koh ē-sái pun-chò Sió-sêng Hu̍t-kàu (小乘佛教) kah Tāi-sêng Hu̍t-kàu (大乘佛教). Hiān-chú-sî, Hu̍t-kàu chú-iàu sī liû-hêng tī Tiong-kok, Hân-kok, Ji̍t-pún chià-ê Tang-a tē-khu kah 1-kóa-á Tang-lâm-a ê kok-ka (phì-jû-kóng Thài-kok)
40	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Hu̍t-kàu ê le̍k-sú
41	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Ē-ēng--ê chham-khó Hu̍t-kàu le̍k-sú
42	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Sek-khia-mô·-nî kòe-sin liáu-āu, Hu̍t-kàu tī tng-sî ê Ìn-tō· tit-tio̍h chin-kín hoat-tián, kàu-kah Khóng-chhiok Ông-tiâu A-io̍k-ông ê sî-tāi, Hu̍t-kàu í-keng chiâⁿ-chòe Ìn-tō· ê kok-kàu, hui-siông ê liông-sēng. Kèng-hōng hu̍t-chó· ê hu̍t-thah mā khai-sí tāi-liōng teh kiàn-chō. Ùi se-gôan-chêng 150-nî khai-sí kiàn-chō ê A-chiân-tô chio̍h-khut (阿旃陀石窟), it-ti̍t kàu-kah se-gôan 7 sè-kí chiah chò soah.
43	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Sûi-tio̍h hêng-sè teh hoat-tián, Hu̍t-kàu mā put-tōan teh siu-chèng kah hong-hù Sek-khia-mô·-nî ê ha̍k-soat, kàu-bóe-á hun-hòa chò 18-pō· ( ū lâng kóng 20 pō· ). Se-gôan 1 sè-kí ê sî, sán-seng Tāi-sêng Hu̍t-kàu.
44	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Àn Khóng-chhiok Ông-tiâu khai-sí, Hu̍t-kàu to̍h pun 2-ê bô-kāng ê hong-hiòng hiòng gōa-kok thôan-pò·. Lâm-thôan Hu̍t-kàu (Sió-sêng Hu̍t-kàu ) chú-iàu thn̂g-thòaⁿ kàu Thài-kok, Bián-tiān, Kán-po·-chē kah Su-lí-lân-khah chià-ê só·-chāi. Pak-thôan Hu̍t-kàu (Tāi-sêng Hu̍t-kàu ) koh-chài pun-chòe 2-ê phài-pia̍t. 1-phài keng-iû Keshen Mil thòaⁿ khì-kàu Sin-kiong, jī-chhiáⁿ tī Hàn-tāi ê sî-chūn thôan-ji̍p Tiong-kok, hêng-sêng Hàn-thôan Hu̍t-kàu (漢傳佛教), āu--lâi koh-chài thôan-ji̍p-khì Tiâu-sián, Ji̍t-pún kah O̍at-lâm. Lēng-gōa koh 1-phài chú-iàu tī Se-chōng tē-khu thòaⁿ-kin, lâng kiò-chòe Chōng-thôan Hu̍t-kàu (藏傳佛教), mā-to̍h-sī Lā-ma-kàu.
45	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Ki-pún kàu-gī
46	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Pài-hu̍t ê lâng jīn-ûi sè-kan chhiong-bóan thòng-khó·, bān-bu̍t lóng m̄-sī kò·-tēng put-piàn--ê, che hō·-chòe bû-siông. Hu̍t-kàu ê ki-pún kàu-gī sī sù-tè (四谛), to̍h-sī "khó·, chi̍p, bia̍t, tō" (苦,集,灭,道).
47	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Khó·-tè sī Hu̍t-kàu ê khí-tiám, jîn-ûi jîn-seng ū 7-hāng khó· : "seⁿ", "lāu", "pīⁿ", "sí", "hun-lî", "òan-hūn", "kiû--lâng"(求不得). Chí-beh lâi kàu chia, to̍h pit-tēng ài siū thòng-khó· ê chiat-bôa.
48	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Chi̍p-tè kái-soeh sán-seng thòng-khó· ê kun-gôan, jīn-ûi kóng, sī lâng to̍h-ū iok-bōng, to̍h-ē sán-seng hiō-kó, ah hiō-kó to̍h-sī thòng-khó· ê kin-gôan. Che to̍h-sī in-kó ha̍k-soat.
49	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Bia̍t-tè soeh-bêng liáu beh án-chóaⁿ lâi siau-tû thòng-khó·. Jīn-ûi koan-kiàn sī ài siau-tû iok-bōng.
50	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Tō-tè kā lâng kóng-bêng siu-tō ê lō·-tô· kah hong-hoat, kóng ài thong-kòe pat-chèng-tō (八正道) ê siu-hēng chiah ē-tàng ta̍t-kàu put-seng, put-bia̍t, cho̍at-tùi ê tiām-chēng kah éng-góan chhiau-thoat ê kéng-kài.
51	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Hu̍t-kàu kàu-tō lâng ài lún-khúi-kiû-seng, jīm-lô-jīm-òan, ài ū chú-ngó· hi-seng ê cheng-sîn. Hu̍t-kàu thê-chhiòng chiòng-seng pêng-téng, jīn-ûi jīm-hô lâng chí-beh siong-sìn Hu̍t to̍h ē-tàng tit-tio̍h kái-thoat.
52	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Sek-khia-mô·-nî bat chhì-kòe kúi-á-khóan ê pō·-sò·, siūⁿ-beh thè lâng tit-tio̍h kái-thoat. Kàu-bóe-á, i tī 1-châng phô·-thê-chhiū-kha siūⁿ 7-mê 7-ji̍t, chóng-sǹg kak-ngō·, i ngō·-chhut 1-tiâu lí-lūn : lâng tiāⁿ-tio̍h ài keng-kòe siu-hēng chiah ē-tàng siau-tû hôan-ló kah hi-bî, ta̍t-kàu ôan-chôan kái-thoat ê kéng-kài, liáu-āu to̍h tit-tio̍h tōa tì-hūi, liáu-chhiat seⁿ-sí, án-ne chú-jiân to̍h-ē ôan-lî khó·-chhó·.
53	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Hu̍t-kàu kok kàu-phài tī hoat-tián tang-tiong lóng-chóng hêng-sêng kok-chū ê te̍k-sek kah kàu-gī.
54	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Sió-sêng Hu̍t-kàu kian-chhî Hu̍t-kàu siōng-chá-sî ê kàu-gī, jīn-ûi Sek-khia-mô·-nî sī siōng tāi-seng thiat-té kak-ngō· ê lâng, m̄-sī sîn-bêng, chí-sī í-kéng ôan-chôan kái-thoat ê úi-jîn. Ah phó·-thong lâng nā beh kin-sûi hu̍t ê kàu-tō, pit-su seng ài chhut-ke chò hôe-siūⁿ chò 1-chām sî-kan, chòe-āu thiat-tē kái-thoat chiâⁿ-chò a-lô-hàn (阿罗汉). Sió-sêng Hu̍t-kàu chông-pài sī-biō ê ti̍t-sū (秩序), kóng sī-biō siong-tin tio̍h sè-kan ê hu̍t-thah, iā-to̍h-sī bān-tô-lô (曼陀罗).
55	Buddhism	https://zh-min-nan.wikipedia.org/wiki/Hu%CC%8Dt-k%C3%A0u	Tāi-sêng Hu̍t-kàu jîn-ûi lâng-lâng lóng ē-tàng sêng-hu̍t, lâng keng-kòe siu-hēng lóng ē-tàng khì-kàu se-hng ke̍k-lo̍k sè-kài, to̍h-sī chiâⁿ-chò hu̍t. Tāi-sêng Hu̍t-kàu chông-pài hu̍t-siōng (佛像), jīn-ûi bô-it-tēng ài chhut-ke，chí-beh sim-lāi ū hu̍t, chóng-ū 1-kang kāng-khóan mā-ē chiâⁿ-chòe hu̍t.
56	Artificial Intelligence	https://zh-min-nan.wikipedia.org/wiki/J%C3%AEn-kang_t%C3%AC-l%C3%AAng	Jîn-kang tì-lêng (Eng-gí: artificial intelligence) sī chí jîn-kang (artificial) ê mi̍h piáu-hiān--chhut-lâi ê tì-lêng (intelligence), tiāⁿ chiàu Eng-gí ê sok-siá siá chò AI. Tiān-náu kho-ha̍k, sim-lí-ha̍k kap kang-têng-ha̍k lóng ū leh gián-kiù AI, gián-kiù ki-khì chái-iūⁿ ha̍k-si̍p (learning), chái-iūⁿ sek-èng (adaptation), chái-iūⁿ piáu-hiān khiáu-khiáu ê hêng-ûi (behavior). Sù-siông lóng sī ēng tiān-náu chò gián-kiù AI ê ke-si.
57	Artificial Intelligence	https://zh-min-nan.wikipedia.org/wiki/J%C3%AEn-kang_t%C3%AC-l%C3%AAng	"Bûn-hoà
Jîn-kang tì-lêng chhiâng-chāi chhut-hiān tī kho-ha̍k siáu-soat lāi-bīn, te̍k-pia̍t sī Cyberpunk."
58	iPhone	https://zh-min-nan.wikipedia.org/wiki/IPhone	iPhone sī Apple kong-si kî-hā gián-hoat ê hêng-tōng tiān-ōe hē-lia̍t; i tah-chài Apple kong-si gián-hoat ê iOS chhiú-ki chok-gia̍p hē-thóng. Tē-it tāi iPhone tī 2007 nî 1 goe̍h 9 hō, iû tông-sî Apple kong-si ê CEO Steve Jobs hoat-pò͘, pēng tī kāng-nî 6 goe̍h 29 hō chèng-sek hoat-siū. 2015 nî 9 goe̍h 9 hō, Apple kong-si tī Bí-kok Kū-kim-soaⁿ kí-hêng sin-sán-phín hoat-pò͘-hōe téng, thui-chhut tē-káu tāi sán-phín iPhone 6S, tī kāng-nî 9 goe̍h 25 hō chèng-sek hoat-siū. Apple kong-si kî-hā tì-hūi-hêng chhiú-ki iPhone hē-lia̍t, iōng kò-pia̍t thui-chhut ê khoán-sek lâi kè-sǹg, ē-sái sī choân-kiû siau-liōng tē-it-tōa ê tì-hūi-hêng chhiú-ki.
59	iPhone	https://zh-min-nan.wikipedia.org/wiki/IPhone	iPhone ê sú-iōng-chiá kài-bīn kiàn-li̍p tī se̍h chhiú-ki ê to-tiám chhiok-khòng êng-bō͘, tong-tiong pau-koat tio̍h hi-gí kiàn-poâⁿ. I sī chi̍t-khoán kiat-ha̍p tio̍h hip-siàng kong-lêng, kò-jîn sò͘-ūi chō͘-lí, mûi-thé pò͘-hòng-khì, ióng-iú siu-hoat tiān-chú iû-kiāⁿ, bû-soàⁿ thong-sìn chong-tì, bāng-ia̍h liû-lám téng-téng kong-lêng ê tì-hūi-hêng chhiú-ki, pēng chi-oān Wi-Fi, 2G, 3G kap LTE ê liân-chiap; ki-î chiân-su̍t liân-chiap liân-soàⁿ kàu VPN sù-ho̍k-khì, si̍t-hiān hi-gí choan-soàⁿ bāng-lō͘ ho̍k-bū. I iáu ē-sái lo̍k-iáⁿ, hip-siàng, siu-hoat tiān-chú-phoe kap liû-lám bāng-ia̍h. Kî-thaⁿ kong-lêng chhiūⁿ tiān-tōng iû-hì, chham-khó kang-chok, GPS tō-hâng kap liân-chiap siā-kûn bāng-lō͘ téng-téng, chia-ê lóng ē-sái thàu-kòe hā-chài èng-iōng thêng-sek lâi si̍t-hiān, téng-î sī chi̍t tâi sok-sió te̍k-hòa ê kò-jîn tiān-náu.
60	Michael Jackson	https://zh-min-nan.wikipedia.org/wiki/Michael_Jackson	Michael Joseph Jackson (1958 nî 8 goe̍h 29 ji̍t – 2009 nî 6 goe̍h 25 ji̍t) sī Bí-kok ê koa-chhiú kap bú-chiá, sī chi̍t-ê Hui-chiu-hē Bí-kok-lâng, tī Bí-kok Indiana chhut-sì.
61	Michael Jackson	https://zh-min-nan.wikipedia.org/wiki/Michael_Jackson	Jackson 11-hòe khai-sí chham hiaⁿ-tī tī ga̍k-thôan the Jackson 5 piáu-ián, 1971 nî khai-sí tan-to̍k piáu-ián. I ê chhiòⁿ-phìⁿ Off the Wall, Thriller, Bad, Dangerous, kap HIStory, lóng chhòng sè-kài kì-lo̍k ê siau-liōng.
62	Michael Jackson	https://zh-min-nan.wikipedia.org/wiki/Michael_Jackson	I ū "Pop chi Ông" (King of Pop) ê chheng-hō, kui-sì-lâng tit tio̍h 13-ê Grammy Chióng, choè 13-pái thâu-miâ koa-chhiú.
63	Michael Jackson	https://zh-min-nan.wikipedia.org/wiki/Michael_Jackson	Seng-pêng
64	Michael Jackson	https://zh-min-nan.wikipedia.org/wiki/Michael_Jackson	Michael Joseph Jackson sī 1958 nî 8 goe̍h 29 ji̍t tī Indiana ê Gary chhut-sì--ê. I sī Jackson ka 10-ê gín-á ê tē-8-ê. In tau sǹg sī lô-tōng kai-kip ê Hui-chiu-hē Bí-kok-lâng. Michael ê lāu-bú Katherine Esther Scruse sī chāi-tē ê im-ga̍k-ka; lāu-pē Joseph Walter Jackson sī chêng bok-sìn-guh soán-chhiú, mā sī U.S. Steel kong-si ê kang-lâng, lēng-gōa koh ùi chāi-tē ga̍k-thoân Falcons piáu-ián.
65	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú/Bân-lâm-gí (Hàn-jī: 閩南語) sī Hàn-gí-cho̍k Bân-gí-chi ê chit-châng tōa chhiū-châng ê chi̍t ki chhiū-oe, sī siōng-kài ū éng-hiáng-la̍t ê Bân-gí gí-giân. Kóng-gī ê Bân-lâm-gú hun-pò͘ hōan-ûi chiâⁿ-khoah, chú-iàu thong-hêng tī Hok-kiàn lâm-pō͘ ê Chiang-chiu, Chôan-chiu, Ē-mn̂g; Tâi-ôan; Kńg-tang Tiô-chiu, Sòaⁿ-thâu tē-khu, Lûi-chiu pòan-tó; Hái-lâm-tó; Chiat-kang-séng lâm-pō͘ ê Chhong-lâm-kōan, Pêng-iông-kōan, Tōng-thâu-kōan; Hok-kiàn sai-pō͘ Lêng-nâ (龍巖) ê chhī-khu kah Chiang-pêng-kōan; Hok-kiàn tang-pak-pō͘ ê Hok-tiáⁿ-chhī; Tang-lâm-a chi̍t-kóa-á kok-ka kah tē-khu.
66	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Nā phó͘-thong-sî lâng kóng Bân-lâm-gú, he thàu-té sī leh kóng Hok-kiàn lâm-pō͘ Chôan-Chiang-Hā tē-khu kah Tâi-ôan chit-tah ê gí-giân.
67	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Kè-khì tī Tiong-kok Chheng-tiâu ê sî-tāi, Se-iûⁿ lâng kā Bân-lâm-gú kiò-chòe Amoy (che sī Eng-gú, sī Ē-mûi ê piàn-im). Tī tang-lâm-a, Bân-lâm-gú hō͘-lâng kiò-chòe “Hokkien” (Hok-kiàn-oē ê ì-sù), tī Tâi-ôan kiò-chò Ho̍h-ló-ōe, Tâi-oân-oē, Tâi-gú. Tī Hiong-káng mā kiò Ē-gú (Ē-mn̂g-oē ê ì-sù).
68	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú hoat-gôan-toē (siāng gôan-thâu ê só͘-chāi) si Hok-kiàn lâm-pō͘ ê Ē-mn̂g, Chiang-chiu kah Chôan-chiu chit saⁿ ê só͘-chāi.
69	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Ē-mn̂g-ōe kah Tâi-ôan-ōe hō͘ lâng kong-jīn sī Bân-lâm-gú ê phiau-chún. Tī Hái-lâm, iōng Bûn-chhiong-oē chòe tāi-piáu.
70	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Hō-miâ
71	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Kóng--khí-lâi sī kāng chi̍t chióng gú-giân, put-jî-kò tī bô-kâng ê hiuⁿ-lí, hōan-sè to̍h ū bô-kâng ê miâ-chheng. Hiān-chú-sî, tī Hok-kiàn, lâng thàu-té kā kiò-chòe “Bân-lâm-gú / Bân-lâm-ōe”, ū-tang-sî-á ka-kī lâng tùi ka-kī lâng mā kóng “Lán-lâng-ōe”. Tī Tang-lâm-a, thàu-té kā kiò-chòe Hok-kiàn-ōe, m̄-koh tiàm Hui-lu̍t-pin mā chhêng-chāi ū leh kóng “Lán-chhù-ōe”. Tâi-ôan ê kóng-hoat siōng-kài chōe, ū “Tâi-gí”, “Ho̍h-ló-ōe”, “Bân-lâm-gí” chōe-chōe chióng. Tong-jiân, kāng-khóan mā-sī ū lâng kóng “Lán-chhù-ōe”.
72	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tâi-oân ū chē-chē lâng jīn-ûi Tâi-gí m̄-sī Bân-lâm-gí. In jīn-ûi hiān-chú-sî ê Tâi-gí hām Hok-kiàn Bân-lâm-gí sī nn̄g chióng bô siô-siâng ê gí-giân. Chú-tiuⁿ chit-hāng koan-tiám ê lí-iû sī:
73	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tâi-gí í-keng lām-chham tio̍h chiâⁿ chōe gōa-lâi gí-giân, te̍k-pia̍t sī Ji̍t-pún-oē ê gí-sû.
74	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Hok-kiàn-oē kòe Tâi-oân saⁿ-sì-pah tang--ah. Tâi-oân-oē ti̍t-thàu leh piàn-hòa, piàn kah chham Hok-kiàn bô siô-siâng.
75	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bōe-chió chú-tiuⁿ Tâi-oân to̍k-li̍p kiàn-kok ê lâng àn chèng-tī ê kak-tō͘ leh khó-lū. In kiông-tiāu Tâi-oân hôan Tâi-oân, Tiong-kok hôan Tiong-kok; hî hôan hî, hê hôan hê, ài pun chheng-chhó.
76	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Kó͘ Hàn-gú ê sêng-hun
77	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chú-im
78	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú ê chú-im (siaⁿ-bó) ti̍t-chiap kè-sêng Siōng-kó͘ Hàn-gú (上古漢語) ê siaⁿ-bó hē-thóng, tī chit hong-bīn lâi kóng, Bân-lâm-gú pēng bô siū-tio̍h Tiong-kó͘ sî-kî Hàn-gú-hē gú-im ián-piàn ê éng-hiáng. Hiān-chú-sî, lâng phó͘-piàn jīn-ûi Siōng-kó͘ Hàn-gú ū 19 ê siaⁿ-bó. Àn-chiàu thôan-thóng ê Bân-lâm-gú si̍p-ngó͘-im (十五音) lâi hun-sek, hoat-hiān Bân-lâm-gú ê siaⁿ-bó ū 15 ê, iā-to̍h-sī kóng Siōng-kó͘ Hàn-gú 19 ê, Bân-lâm-gú kā pó-liû 15 ê.
79	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Siōng-kó͘ Hàn-gú ū chi̍t-kóa-á te̍k-tiám:
80	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chiah-ê tiōng-iàu ê kó͘-tāi Hàn-gú gú-im hiān-siōng, Bân-lâm-gú kā pó-chûn kah chiâⁿ hó-sè, taⁿ lâi tùi-èng téng-kôan Siōng-kó͘ Hàn-gú ê te̍k-tiám, chi̍t-tiâu chi̍t-tiâu lâi hun-sek:
81	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	① Bân-lâm-gú kā hui-chó͘ (非組) kah pang-chó͘ (幫組) tha̍k kāng im (to̍h-sī siaⁿ-bó tha̍k kāng im), pí-lūn kóng “飛” tha̍k [pue˦˦] / [pe˦˦], “蓬” tha̍k [pʰaŋ˨˦], “吠” tha̍k [pui˨˨], “微” tha̍k [bi˨˦];
82	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	② Ti-chó͘ (知組) Bân-lâm-gú ê tha̍k-hoat hām toan-chó͘ (端組) sio-siâng, pí-lūn “豬” tha̍k [ti˦˦] / [tu˦˦] / [tɯ˦˦], “醜” tha̍k [tʰiu˥˧], “程” tha̍k [tʰiŋ˨˦];
83	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	③ Bân-lâm-gú kā chiâⁿ chōe chiong-chó͘ (章组) ê jī tha̍k chòe kah toan-chó͘ kāng-khóan, chhan-chhiūⁿ “唇” tha̍k [tun˨˦], “振” tha̍k [tin˥˧], “召” tha̍k [tiau˨˨], “注” tha̍k [tu˨˩].
84	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bó-im kah siaⁿ-tiāu
85	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú ê bó-im kah siaⁿ-tiāu thé-hiān Tiong-kó͘-im (中古音) ê te̍k-tiám. Bó-im lâi kóng, Bân-lâm-gú ôan-chéng pó-chûn Tiong-kó͘-im 6 ê hú-im-ūn ūn-bóe, kî-tiong [-p̚], [-t̚], [-k̚] sī sat-im (塞音), [-m], [-n], [-ŋ] sī phīⁿ-im.
86	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Siaⁿ-tiāu hong-bīn, Tiong-kó͘-im “piâⁿ, sióng, khì, ji̍p”' pun im-iông ê te̍k-tiám chôan-pō͘ tī Bân-lâm-gú lāi-té tit-tio̍h thé-hiān. Chiang-chiu-khiuⁿ ū “im-piâⁿ, im-sióng, im-khì, im-ji̍p, iông-piáⁿ, iông-khì, iông-ji̍p” 7 ê tiāu; Chôan-chiu-khiuⁿ ū iông-sióng-tiāu.
87	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Sû-gú
88	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chit-chūn Bân-lâm-gú ê sû-gí ū chiâⁿ chōe sio̍k-î Kó͘-Hàn-gú ê sêng-hūn, siōng kó͘-chá ē-tàng khan khì kàu Chhun-Chhiu, Chiàn-kok ê nî-tāi, pí-lūn kóng Bân-lâm sio̍k-gú “Ji̍t--sî cháu-phā-phā, àm--sî tiám teng-la̍h.” Chit lāi-tóe ê “la̍h” to̍h-sī hit-ê sî-tāi ê giân-gí. Si-keng (詩經) Siáu-ngá (小雅) Sìn-lâm-san (信南山): “Chip kî loân to, í khé kî mô͘, chhú kî hiat liâu. (執其鸞刀, 以啟其毛, 取其血膋.)” Koh pí-lūn kóng “saⁿ-khò͘”, “lâng-kheh”, “thàn-chîⁿ”, “bîn-chhn̂g”, “chiaⁿ-bah”, “kún-chúi” téng-téng lóng-sī Tông, Sòng í-lâi Kó͘-Hàn-gú ê iōng-sû.
89	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú chi̍t-kóa-á kò͘-sû ê hong-sek hām hiān-tāi Hôa-gú tú-hó tian-tò-péng, put-jî-kò soah hām Kó͘-Hàn-gú sio-siâng, chhan-chhiūⁿ “ah-bó”, “hong-thai”, “lâng-kheh”, “chhin-tông”, “kha-chhiú”.
90	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Hàn-jī ê bûn-pe̍h ī-tho̍k
91	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tī Hàn-gú-hē kok gú-giân tong-tiong, beh kóng “bûn-pe̍h ī-tho̍k” ê hiān-siōng, Bân-lâm-gú iāng ho̍k-cha̍p. “Bûn” to̍h-sī “bûn-tho̍k-im”, a̍h-sī kóng “tha̍k-chheh-im”. “Pe̍h” tāi-piáu “kháu-gí-im” a̍h-sī “pe̍h-ōe-im”. Bân-lâm-gú ê “tha̍k-chheh-im” kah “kháu-gí-im” ē-sái kóng sī nn̄g ê hō͘-siong tùi-èng ê hē-thóng. Bûn-pe̍h hē-thóng ê hêng-sêng sī chi̍t-tōaⁿ chin-chiàⁿ ho̍k-cha̍p ê le̍k-sú kòe-thêng. Bân-lâm-gú ê bûn-pe̍h ī-tho̍k, kú-lē jû-hā:
92	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Kó͘-tāi Bân-oa̍t-gú ê sêng-hun
93	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú ê hêng-sêng sī kó͘-tāi Tiong-gôan Hàn-gú hām kó͘-tāi Bân-oa̍t-cho̍k gú-giân sio-thàu-lām ê kòe-thêng. Hiān-chú-sî, Bân-lâm-gú lāi-té iu-gôan koh pó-liû tio̍h chōe-chōe kó͘-tāi Bân-oa̍t-gú ê sêng-hūn, pí-lūn kóng “ka-cháu”, “ka-cho̍ah”, “ka-lēng”, “tō͘-kâu”, “tō͘-ún”, “káu-hiā”, “ka-lún-sún”, “phah-kha-chhiùⁿ”, “tio̍h-ka-cha̍k”.
94	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Gōa-lâi-gú ê chioh-sû
95	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Ùi Tông-tiâu ê sî-tāi khai-sí, Chôan-chiu to̍h hoat-tián chiâⁿ-chòe "tang-hong tē-it tōa-káng", kó͘-tāi Hái-siōng Si-tiû chi Lō͘ ê khí-tiám tī Chôan-chiu. Chhú-khì, Bân-lâm chit-tah hām Tiong-tang, Tang-lâm-a ê lâi-óng ke-chiâⁿ chia̍p. Kòe-hoan ê hoan-kheh chiong gōa-hiuⁿ ê gí-giân chah tńg-lâi Hok-kiàn, nî-kú-go̍eh-chhim, ū ê gōa-lâi-gú ê gí-sû soah lām-lo̍h Bân-lâm-gú, chiâⁿ-chòe Bân-lâm-gú ê chi̍t-pō͘-hūn. Chit-khóan--ê, pí-lūn “sat-bûn”, “pa-sat”, “chi-ku-la̍t”, “chu-lu̍t”, “phia̍t-á”, “tōng-kak”, “si̍p-pán-á”, “ba̍k-thâu”, “àu-sài”, “te̍k-sî”, “pa-sū”, “má-tih”, “gō͘-kha-kī”, “ka-po̍k / ka-pò͘-mî”, “ko-pi” téng-téng.
96	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tâi-ôan Bân-lâm-gú ū koh-khah chē ê gōa-lâi-gí chioh-sû, kî-tiong siōng chē--ê sī Ji̍t-gí chioh-sû, pí-lūn kóng: “o͘-tó͘-bái”, “khí-mo͘-chih”, “chu-ná-mih”, “tò-sàng”, “sa-sí-mih”. Che í-gōa, ôan-á ū khip-siu chi̍t-kóa Pêⁿ-po͘-cho̍k-gí kah kî-thaⁿ gōa-gí ê sêng-hūn.
97	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Phèng-im ê hē-thóng
98	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Múi chi̍t-chióng jîn-lūi gú-giân lóng ū ka-tī ê im-phiau hē-thóng. Bo̍k-chiân, múi chi̍t-chióng gú-giân ê im-phiau hē-thóng lóng sú-iōng hû-hō lâi kì-lio̍k. Ū-ê gú-giân ê im-phiau hē-thóng siâng-sî chûn-chāi kúi-nā-chióng phèng-im hû-hō, pí-lūn kóng Bân-lâm-gú.
99	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Sè-kài kok-tē ê ha̍k-chiá tùi “phèng-im hû-hō” ê lōe-hâm ū bô kāng-khóan ê lí-kái. Ū-ê lâng chú-tiuⁿ kā phèng-im hû-hō tòng-chòe bûn-jī lâi khòaⁿ-thāi, put-jî-kò mā ū lâng hóan-tùi.
100	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tâi-ôan ū chiâⁿ chē gú-giân ha̍k-chiá chú-tiuⁿ Bân-lâm-gí phèng-im hû-hō mā sī bûn-jī, pí-lūn kóng Pe̍h-oē-jī to̍h-sī tang-tiong ê chi̍t-chióng.
101	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Ēng Pe̍h-ōe-jī chò im-phiau
102	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Àn-chiàu le̍k-sú ê kak-tō͘ lâi khòaⁿ, Pe̍h-oē-jī chêng-kàu-taⁿ lóng sī hō͘-lâng tòng-chò bûn-jī teh sú-iōng. Chí-put-kò, Pe̍h-oē-jī oân-á kū-pī phèng-im ê kong-lêng, só͘-í ū-sî Pe̍h-oē-jī iū-koh pān-ián tio̍h im-phiau ê kak-sek. Koan-hē Pe̍h-ōe-jī ê im-phiau hē-thóng chhiáⁿ chham-khòaⁿ Ē-mn̂g-ōe gú-im hē-thóng chit-phiⁿ.
103	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tâi-ôan ê Bân-lâm-gú im-phiau
104	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Taⁿ Bân-lâm-gú ê im-phiau siāng-chió chhiau-kòe 64 chióng (Iûⁿ Ún-giân, Tiuⁿ Ha̍k-khiam, 1999 nî), ē-sái kóng sī pah-pah-khóan. Ū-ê iōng chù-im hû-hō, ū-ê iōng Khá-nah, ū-ê iōng Hangeul. Ah siāng-kài chē--ê sī sú-iōng Lô-má-jī. Chóng--sī, bo̍k-chiân lóng iáu-bōe thóng-it. Chōe-chōe chióng phèng-im tang-tiong, siāng-kài sî-kiâⁿ, sú-iōng jîn-kháu siāng-kài chē--ê sī Tâi-lô, Pe̍h-ōe-jī (Kàu-hōe Lô-má-jī), TLPA kah Tong-iōng Phèng-im.
105	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Pí-kàu
106	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Pe̍h-ōe-jī: chhiáⁿ chham-khó Pe̍h-ōe-jī chit-phiⁿ bûn-chiuⁿ.
107	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	TLPA (Tâi-gú Im-phiau Hong-àn, tha̍k-chòe “Tho͘-lú-pà”)
108	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	1991 nî 8 go̍eh 17 hō, ha̍k-chiá Âng Ûi-jîn, Tiuⁿ Jū-hông, Táng Tiong-su saⁿ lâng chhōa-thâu sêng-li̍p Tâi-ôan Gú-bûn Ha̍k-hōe. Bô lōa kú liáu-āu, Tâi-ôan Gú-bûn Ha̍k-hōe tī Pe̍h-ōe-jī im-phiau hē-thóng ê ki-chhó͘ siōng chè-tēng chhut chi̍t-thò sin ê Tâi-gí Im-phiau, hō-miâ “Tâi-gú Im-phiau Hong-àn” (Taiwan Language Phonetic Alphabet, kán-chheng TLPA).
109	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Beh chè-tēng TLPA ê gôan-in sī:
110	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	(1) Tâi-gí im-phiau ū chin chōe thò, chó͘-gāi Tâi-ôan gú-giân ê ha̍k-si̍p kah hoat-tián;
111	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	(2) Pe̍h-ōe-jī bô ôan-chôan sek-ha̍p tiān-náu.
112	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	TLPA hām POJ siōng chú-iàu ê chha-pia̍t sī:
113	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	TLPA kong-pò͘ liáu-āu, tī Tâi-ôan Bân-lâm-gí-kài ín-khì chin tōa ê hong-pho, chō-chiâⁿ TLPA ê chi-chhî-chiá hām POJ chi-chhî-chiá nn̄g phài chi-kan tn̂g-kî lâi leh tùi-khòng.
114	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Thong-iōng Phèng-im
115	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Hok-kiàn ê Bân-lâm-gú phèng-im hong-àn
116	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Hok-kiàn Bân-lâm, oân-á sī siāng chá sî-kiâⁿ Pe̍h-ōe-jī ê só͘-chāi chi-it. Chit hong-bīn ê sìn-sit chhiáⁿ chham-khòaⁿ Bân-lâm-gí Pe̍h-ōe-jī ê le̍k-sú. Kàu kah hiān-chú-sî ûi chí, tī Bân-lâm bîn-kan ê kàu-tn̂g, ôan-á iáu-koh ū lâng teh sú-iōng Pe̍h-ōe-jī (Khó͘ Tiông-an, Ē-mn̂g Tāi-ha̍k), put-jî-kò lâng-sò͘ í-keng bô chōe--ah.
117	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Phó͘-Bân-sek: Ē-mn̂g Tāi-ha̍k Tiong-kok Gú-giân-bûn-ha̍k Gián-kiù-só͘ Hàn-gú-hong-giân Sek tī 1982 nî pian-siá chi̍t-pún miâ hō͘-chòe “Phó͘-thong-ōe Bân-lâm Hong-giân Sû-tián” ê tù-chiok (chu-pian-jîn: N̂g Tián-sêng, Chiu Tiông-chi̍p). Chit-pún sû-tián só͘ chhái-iōng ê lô-má phèng-im hong-àn, kán-chheng “Phó͘-Bân-sek”. Lō͘-bé it-ti̍t hō͘ Tiong-kok Tāi-lio̍k ê chit-pō͘-hūn ha̍k-chiá the̍h-lâi sú-iōng.
118	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Put-jî-kò, Tī Tiong-kok Tāi-lio̍k, tùi Bân-lâm-gí lâi kóng, siāng-kài chē lâng sú-iōng ê im-phiau, sī Kok-chè Im-piau.
119	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bûn-jī kap su-siá
120	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chá-kî ê Bân-lâm-gú bûn-ha̍k
121	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tiong-kok kó͘-tāi Hàn-gú bûn-ha̍k, thàu-té sī Khóng-chú-jī ê bûn-hiàn chiàm cho̍at-tùi ê iâⁿ-bīn, iah nā sio̍k-î pe̍h-ōe-bûn ê Tn̂g-lâng-jī, to̍h chiâⁿ hán-tit the̍h lâi chòe bûn-ha̍k chhòng-chok. It-ti̍t kàu kah Bêng, Chheng ê sî-tāi, chiah khah chia̍p ū leh khòaⁿ tio̍h thong-sio̍k ê kháu-gú siáu-soat, pí-lūn Tiong-kok ê kó͘-tián sù tāi bêng-chok to̍h-sī chit-ê sî-kî ê chok-phín. Tī chit-chióng khôan-kéng kah pōe-kéng chi-hā, siōng chá ê Bân-lâm-gú bûn-ha̍k chok-phín Lē-kiàⁿ-kì chhut-pán, pēng-chhiáⁿ tī Chôan-chiu kah Tiô-chiu chit-tah chiâⁿ-chòe kài sî-kiâⁿ ê hì-bûn. Put-jî-kò si̍t-chāi kóng, Lē-kiàⁿ-kì iáu-koh m̄-sī chin-chin-chiàⁿ-chiàⁿ ê Bân-lâm-gú bûn.
122	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Siōng-kài ē-tàng tāi-piáu chá-kî Bân-lâm-gú bûn-jī--ê sī kì-chài Chôan-chiu lâm-kóan gē-su̍t (pau-koat lâm-kóan-ga̍k hâm lâm-kóan-hì) ê ga̍k-phó͘ kah lō͘-bóe kì-chài koa-á-hì hì-bûn ê koa-á-chheh.
123	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	20 sè-kì téng-pòaⁿ-tōaⁿ ê Bân-lâm-gú-bûn ūn-tōng
124	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Se-gôan 20 sè-kì ê chá-kî kah tiong-kî, Tâi-ôan khì hō͘ Ji̍t-pún si̍t-bîn thóng-tī. Hit-tong-sî, chi̍t-kóa-á Tâi-ôan chāi-tōe ê bûn-ha̍k jîn-sū hoat-kak tio̍h pún-thó͘ gú-giân ê tiōng-iàu. In ho͘-iok Tâi-ôan chāi-tōe-lâng to̍h-ài iōng “siōng-kài chhin-chhiat ê Tâi-ôan-ōe lâi chhòng-chok Tâi-ôan ê bûn-ha̍k”. Put-jî-kò in-ūi Ji̍t-pún si̍t-bîn chèng-hú ūi-tio̍h thui-hêng hông-bîn-hòa ūn-tōng, soah chôan-bīn kìm-chí tī Tâi-ôan sú-iōng Hàn-bûn, tì-sú tú leh puh-íⁿ ê hiong-thó͘ bó-gú bûn-ha̍k ūn-tōng soah chôaⁿ chhàu-ta o͘-áu khì. Chit-ê sî-kî, thui-sak hiong-thó͘ bó-gú bûn-ha̍k ūn-tōng ê tāi-piáu jîn-bu̍t, chú-iàu pau-koat: Liân Un-kheng (連溫卿), Liân Ngá-tông (連雅堂), N̂g Se̍k-hui (黃石輝), Keh Chhiu-seng (郭秋生).
125	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	1970 nî-tāi ê Bân-lâm-gú-bûn ūn-tōng
126	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tū Kok-bîn-tóng chèng-hú soan-pò͘ kái-giâm liáu-āu, Tâi-ôan ê Bân-lâm-gú-bûn chhòng-chok chôaⁿ hiông-hiông sî-kiâⁿ--khí-lâi, chiâⁿ-chōe chok-ka kah ha̍k-chiá mā lóng ka-ji̍p “Bân-lâm-gú-bûn chhòng-chok” chit-ki tūi-ngó͘. Iú-koan chu-liāu ê kì-chài hián-sī, chit-tīn lâng tang-tiong khah chú-iàu--ê sī: Lîm Gím-hiân (林錦賢), Lîm Chong-gôan (林宗源), N̂g Kèng-liân (黃勁連), Lîm Iong-bín (林央敏), Âng Ûi-jîn (洪惟仁), Tēⁿ Liông-úi (鄭良偉), Tân Bêng-jîn (陳明仁), Tō͘-Phoaⁿ Hong-keh, (杜潘芳格), Ngô͘ Siù-lē (吳秀麗), Lí Khîn-hōaⁿ (李勤岸) téng-téng.
127	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú-bûn ê su-siá hē-thóng
128	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bân-lâm-gú sī Hàn-cho̍k gí-giân ê chi̍t-chió̍ng. I ê su-siá hē-thóng hām Hiān-tāi Hàn-gú Pe̍h-ōe-bûn (iā-to̍h-sī Hôa-gí su-bīn-gú) ôan-chôan bô sio-siâng. Bân-lâm-gú ê su-siá hē-thóng siá--ê sī Bân-lâm-gú pe̍h-ōe-bûn, mā-sī kháu-gú. Bân-lâm-gú pe̍h-ōe-bûn ū-tang-sî-á kán-chheng hō͘-chòe “Bân-lâm-gú-bûn”. Tâi-ôan khah chia̍p kóng chòe “Tâi-gí-bûn”.
129	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Siá Bân-lâm-gú-bûn, chhái-iōng tó-chi̍t-chióng bûn-jī--leh? Si̍t-chāi kóng, chit-ê būn-tôe tī bú-gú-kài kàu taⁿ pēng bô kiōng-sek, jî-chhiáⁿ chit hong-bīn ê khang-khè chú-iàu mā kan-na sī Tâi-ôan-lâng teh chòe. Tī Tâi-ôan, Bân-lâm-gú ê su-siá, chú-iàu ū:
130	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chôan-pō͘ iōng Hàn-jī, kán-chheng “chôan-Hàn”.
131	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chôan-pō͘ iōng Lô-má-jī, kán-chheng “chôan-Lô”.
132	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Hán-jī kah Lô-mā-jī tâng-chê iōng, thàu-lām chòe-chi̍t-ē. Kūn-kù kok lâng siá-jī ê hong-keh kah si̍p-kòan bô kāng-khóan, ē-sái pun-chò “phian-Hàn” kah “phian-Lô”.
133	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Kî-thaⁿ ê hong-sek, pí-lūn: Chù-im, Khá-nah, Hangeul téng-éng.
134	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chóng--sī, hiān-chú-sî, Tâi-ôan Bân-lâm-gú ê su-siá ôan-á iáu-bē ta̍t-sêng thóng-it ê ì-kiàn, phài-hē chiâⁿ chōe, khó-pí chi̍t-iūⁿ bí chhī phah-iūⁿ lâng, hō͘ lâng khòaⁿ kah bū-sahⁿ-sahⁿ koh hoe-kô-kô. Put-jî-kò, chêng 1990 nî-lâi í-lâi, chú-tiuⁿ kiâⁿ chôan-Lô lō͘-sòaⁿ ê siaⁿ-soeh kài tōa, tang-tiong siāng hiáⁿ-ba̍k--ê sī Pe̍h-ōe-jī-bûn. Chi-chhî-chiá kái-soeh kóng chôan-Lô khí-bé ū ē-kha ê iu-tiám, sī Hán-jī a̍h-sī kî-thaⁿ hêng-sek ê bûn-jī hû-hō bô hoat-tō͘ thang pí-phēng--ê:
135	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Siāng hong-piān kah pa̍t-chióng kāng-khóan sú-iōng Lô-má-jī ê gú-bûn chìn-hêng ko͘-thong;
136	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Lô-má-jī sī piáu-im bûn-jī, ē-tàng chún-khak lâi phiau-sī kah kì-lio̍h gú-im;
137	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Ū tiān-niáu chhù-lí hong-bīn ê iu-sè; put-jî-kò hiān-chú-sî tùi Bân-lâm-gí Lô-má-jī lâi kóng, chit khoán ê "iu-sè" put chhûn-chāi, in-ūi Bân-lâm-gí Lô-má-jī tī chit hong-bīn tú-chiah leh khí-pō͘ niâ, iáu koh m̄-sī chin sêng-se̍k, iáu goân ū bē-chió khiàm-tiám tī-leh.
138	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Sú-iōng chôan-Lô ē-tàng thiat-tóe thoat-lī Hàn-jī ê sok-pa̍k.
139	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Chi-chhî thoat-Hàn--ê koh ū nn̄g chióng bô kâng koan-tiám ê lâng. Chi̍t chióng jīn-ûi beh thoat-Hàn sī in-ūi Hàn-jī bô-kàu iōng, hāu-ek kē, chiâⁿ lióng-kong. Lēng-gōa chi̍t chióng chú-tioⁿ chí-ū thoat-Hàn chiah ē-tàng hō͘ Tâi-ôan tī bûn-hòa siōng ôan-chôan lâi kah Tiong-kok chhé hō͘-i lī-lī-lī.
140	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Bo̍k-chiân, Tâi-ôan Bân-lâm-gú-bûn ê su-siá, khah sêng-kong--ê pau-koat:
141	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	(1) Chit-kòa-á chhái-iōng chôan-Lô a̍h-sī Hàn-Lô ê khan-bu̍t, pí-lūn kóng Tâi-bûn Thong-sìn, Tâi-bûn Bóng-pò téng-téng;
142	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	(2) Bāng-chām, chhan-chhiūⁿ ôan-chôan chhái-iōng POJ (mā-ū Hàn-jī ia̍h-bīn) ê Bân-lâm-gí Wikipedia kah i ê chí-bē sū-kang téng-téng.
143	Hokkien	https://zh-min-nan.wikipedia.org/wiki/B%C3%A2n-l%C3%A2m-g%C3%BA	Tān-sī iōng choân-Lô iah-sī phian-Lô ê bûn-jī su-siá, e̍k chō-sêng kóng Bân-lâm-gí ê bîn-chiòng khòaⁿ-bô, piàn-sêng chi̍t-chióng chū-ngô͘ ê hong-hoat, hō͘ ta̍k-ke khòaⁿ-bô ê bûn-thé ê hoat-tián sī khah khùn-lân ê.